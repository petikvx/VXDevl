<HEAD><TITLE>VIRUSSEN VERZAMELEN: COOL!</title><!--Internet-redactie Dagblad De Limburger--><META NAME = "subject_misc_categorie" content = ""><META NAME = "subject_misc_rubriek" content = ""><META NAME = "subject_misc_editie" content = "Hele oplage"><META NAME = "date_creation_yyyymmdd" content = "19990713"><META NAME = "date_validto_yyyymmdd" content = "19990720"><META NAME ="subject_misc_nieuwstype" content = "Scala"><META NAME = "title_main" content = "VIRUSSEN VERZAMELEN: COOL!"><META NAME = "description_intro" content = "-Minstens &eacute;&eacute;n keer per jaar slaat de computerwereld groot alarm. Een gevaarlijk virus dat de meeste computers onklaar maakt, is in aantocht. Over virussen, hun makers, hun bestrijders en hun verzamelaars."></HEAD>
<BODY BGCOLOR="Silver" text="#000000" link="#FF0033" background="ivback01.gif" vlink="#FF0033" alink="#FF0033">
<div align="center"><IMG 
src="logo.gif"> </div>
<H2 align="center">VIRUSSEN VERZAMELEN: COOL!</H2>
<H2 align="center"><font size="-1">[Zomer 1999]</font></H2>
<P><HR SIZE=1>
<div align="right"><I>Door Peter Janssen</I></div>
<HR SIZE=1>
<p><BR>
  <BR>
  <B>Minstens &eacute;&eacute;n keer per jaar slaat de computerwereld groot alarm. 
  Een gevaarlijk virus dat de meeste computers onklaar maakt, is in aantocht. 
  Over virussen, hun makers, hun bestrijders en hun verzamelaars.</B><BR>
  <BR>
  Vlinders verzamelen of, erger nog, postzegels: wie doet dat in hemelsnaam nog 
  aan het eind van dit millennium? Wie echt cool wil zijn, legt een collectie 
  virussen aan. Computervirussen. Er zijn er meer dan 30.000, dus het eind van 
  die hobby komt niet zo snel in zicht.</p>
<p><b>W</b>at er leuk aan is? Het gevaar natuurlijk: een moment van onoplettendheid, 
  en je computer loopt in de soep. Verder de aantrekkingskracht van kunstmatig 
  leven: net als hun biologische neven kunnen computervirussen zich verspreiden 
  en overal ernstige schade aanrichten. Vergeet ook niet het underground-imago 
  van virussen, de lokroep van de verboden vrucht. En de technische prestaties 
  die soms zijn verricht om een intelligent exemplaar te maken, dat telt net zo 
  goed mee. <br>
  Een van 's werelds bekendste virusverzamelaars is een Nederlander, die zich 
  presenteert onder de naam Cicatrix - het hanteren van je echte naam is in deze 
  wereld niet gebruikelijk, zelfs al maak je zelf geen virussen. Per e-mail laat 
  hij weten dat hij al sinds 1991 virussen verzamelt. Hij heeft er nu rond de 
  21.000. Wat hij daarmee doet? Onderverdelen in aan elkaar verwante groepen, 
  zoals ook de postzegel- en de vlinderverzamelaar doen. Er zijn speciale programma's 
  in omloop om virusverzamelingen te beheren. Verder probeert hij ze uit. Kijkt 
  wat ze aanrichten. </p>
<p><b>W</b>at is een computervirus? Dat is een piepklein programmaatje, vaak verstopt 
  in een spelletje of een andere computertoepassing. Het is meestal gemaakt door 
  mensen die moedwillig schade willen berokkenen of door pubers die de lolbroek 
  willen uithangen (zie kader). Maar er zijn knappe koppen bij die het een uitdaging 
  vinden intelligente programmaatjes te maken. Niettemin staan er in sommige landen 
  zware straffen op. Een virus kan worden verspreid via diskettes en Internet. 
  Wie bestanden van het Internet plukt, of een attachment bij een e-mailtje opent, 
  loopt altijd het risico een virus binnen te halen. </p>
<P><b>W</b>at doet een virus? Sommige exemplaren verbruiken alleen schijfruimte 
  en geheugen, zodat de computer trager en trager wordt. Andere wissen de harde 
  schijf of een gedeelte ervan. Er zijn ook virussen die razendsnel een klein 
  deel van de schijf lezen en beschrijven, tot het ding het begeeft. De meest 
  gevaarlijke soorten, die pas sinds kort de kop opsteken, kunnen een computer 
  zelfs helemaal onbruikbaar maken, zoals het inmiddels beruchte Chernobyl en 
  zijn opvolgers. Ze wissen de gegevens van het zogenaamde BIOS en dan start de 
  computer niet eens meer op. In het uiterste geval moet een nieuw moederbord 
  worden gekocht en dat is een dure grap. Maar veruit de meeste virussen zijn 
  tamelijk onschadelijk, zegt Cicatrix. 
<P><b>H</b>et gevaar van computervirussen wordt volgens hem vaak sterk overdreven. 
  Er zijn tegenwoordig voldoende manieren om het risico van een infectie bijna 
  tot nul terug te brengen. Toch krijgen veel computergebruikers een acute aanval 
  van paranoia als ze merken dat ze een virus hebben. Ze nemen draconische maatregelen, 
  zoals het onmiddellijk formatteren van de harde schijf of het opnieuw installeren 
  van alle software. Terwijl je alleen maar de geinfecteerde bestanden hoeft te 
  verwijderen. Nog beter is het een goed anti-virus-programma te installeren om 
  virussen te verwijderen en bestanden te desinfecteren. En dan liefst een programma 
  dat voortdurend waakzaam is en waarschuwt als er verdachte dingen op de computer 
  gebeuren. Als voorbeeld noemt Cicatrix Anti Viral Toolkit Pro (AVP), een Russisch 
  programma dat volgens hem zeer hoog staat aangeschreven. En zelfs AVP herkent 
  niet alle virussen. 
<P><b>E</b>r zijn dan ook, alle varianten meegerekend, meer dan 30.000 virussen. 
  Maar een groot deel daarvan komt helemaal niet in het wild voor, zoals dat heet. 
  Ze verspreiden zich niet af nauwelijks en sommige zitten alleen maar in verzamelingen. 
  Virusmakers gebruiken vaak een speciaal programma om nieuwe virussen te ontwikkelen. 
  Sommige van die programma's maken iin en hetzelfde virus in ontelbare, heel 
  weinig van elkaar verschillende varianten. Veel van die virusprogramma's kun 
  je zelf van het Internet plukken en met sommige kan zelfs iedere domoor zonder 
  voorkennis aan de slag. 
<P><b>E</b>r is een categorie die garen spint bij alle hysterie rond virussen: 
  de makers van anti-virus-programma's. Al jaren doen geruchten de ronde dat ze 
  zelf ook virussen maken. Maar Cicatrix zegt daar nog nooit bewijzen voor te 
  hebben gezien. Ze maken wel vaak een enorme ophef over een nieuw gevonden virus. 
  Paniek helpt bij het verkopen van hun product, en er gaat veel geld om in deze 
  softwarebranche. Later blijkt vaak dat de ophef niet helemaal terecht was en 
  het virus niet zo imposant als voorspeld.-- 
<P><b> C</b>icatrix heeft in de jaren dat hij virussen verzamelt een enorm archief 
  aangelegd met vrijwel alle gegevens over virussen, hun makers, hun bestrijders 
  enzovoort. Dit archief, gevat in het zeer gebruikersvriendelijk programma VDAT, 
  mag iedereen van het Internet halen. Vdat is werkelijk ongelooflijk. Een database 
  met vrijwel alle gegevens van een onderwerp: waar vind je dat nog meer? VDAT 
  wordt geroemd door virusmakers en -bestrijders en andere geinteresseerden in 
  de hele wereld. Cicatrix krijgt echter ook kritiek dat hij al die gegevens publiekelijk 
  maakt. Computervirussen, dat is kennelijk een te beladen onderwerp. Misschien 
  dat er daarom ook nog maar zo weinig verzamelaars zijn. Cicatrix krijgt het 
  vaak te horen op feestjes. Spaar jij virussen? Ben je gestoord of zo? En dan, 
  als hij erover vertelt, zeggen de meesten: het is wel heel cool wat je doet. 
<P>
<B><FONT size=-1>Adressen: Dat kan worden gehaald op de volgende website:&nbsp; 
http://www.xs4all.nl/~cicatrix 
<P>Op het net staat ook een virus-encyclopedie van AVP, met beschrijvingen van 
veel virussen:&nbsp; <A href="http://www.avp.ch/avpve/findex.stm" 
target=new>http://www.avp.ch/avpve/findex.stm</A> 
<P>
<P><H2>Grappen &amp; grollen</H2>
<P><STRONG>Het gros van de computervirussen is relatief ongevaarlijk. Soms 
-laten ze alleen maar flauwe grappen op het beeldscherm zien. 
Voorbeelden:</STRONG> 
<P>
<ul>
  <li><STRONG>Abraxas: </STRONG><EM>een porno-foto met de tekst Ich bin ein Geschenk 
    von dem Teufel.<BR>
    </EM></Li>
  <li><STRONG>Ambulance: </STRONG><EM> een ambulance met een loeiende sirene die 
    van links naar rechts rijdt. <BR>
    </EM> 
  <li><STRONG>Cannabis: </STRONG><EM>tekst Hey man, I don't wanna work. I'm too 
    stoned right now</EM> . <BR>
  <li><STRONG>Cascade: </STRONG><EM> Laat de letters van woorden in een tekstverwerker 
    naar beneden vallen tot ze onder aan het scherm op een paar hoopjes liggen. 
    <BR>
    </EM> 
  <li><STRONG>Dirty: </STRONG><EM> tekst Hi! I'm The Dirty Fucker! <BR>
    </EM> 
  <li><STRONG>Explosion: </STRONG><EM> tekst This is one virus. Leave the room 
    immediately! Your PC is about to explode within 20 sec! <BR>
    </EM> 
  <li><STRONG>Joker: </STRONG><EM> tekst Computer hungry: insert 5-9/. -inch Hamburger 
    in -drive A: <BR>
    </EM> 
  <li><STRONG>Lunch: </STRONG><EM> elke dag om 12.00 uur de tekst It is time for 
    lunch, Budy! <BR>
    </EM> 
  <li><STRONG>Pregnant:</STRONG> <EM> tekst (o.a.) -I am the sexual virus - I 
    just made wild passionate love to a whole bunch of promiscuous files. <BR>
    </EM> 
  <li><STRONG>Ritzen: </STRONG><EM>tekst Dedicated to Ritzen, our minister of 
    education and science. We are getting sick of your budget cuts, so we hope 
    that you get sick of this virus.</EM><BR>
  </li>
</ul>
</FONT></B><BR>
<CENTER><FONT size=-1>
<HR noshade>
  </FONT> 
</CENTER>